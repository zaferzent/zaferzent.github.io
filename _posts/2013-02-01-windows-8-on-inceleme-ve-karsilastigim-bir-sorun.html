---           
layout: post
title: Windows 8 Ön İnceleme ve Karşılaştığım Bir Sorun
date: 2013-02-01 16:42:00 UTC
updated: 2022-08-25 21:28:48 UTC
comments: false
categories: Blog
---
<div class="separator"><img alt="Windows 8 Ön İnceleme" border="0" src="http://1.bp.blogspot.com/-AZLTwzvud7k/UQvv1l0MgZI/AAAAAAAABiE/mB8bRxUYeq0/s1600/windows-8-logo-inceleme.jpg" title="Windows 8 Ön İnceleme" /></div><br /><b>Windows 8 Ön İnceleme</b><br />Yeni bir bilgisayar alıncaya dek Windows 8 kullanamayacağım sanırım zaten gördüklerim sonucunda bundan sonra Windows 8 kullanma niyetlisi de değilim açıkçası. Uzun yıllar artık Microsoft Windows 7 ve Windows 8 den daha iyi bir işletim çıkarana kadar Windows 7 mi kullanırım ya da bir Linux işletim sistemi kullanırım bunu zaman gösterecek. Windows 8'den soğumamın nedeni yaşadığım sorundan ziyade Windows 8'in beklentilerimin altında kalan bir işletim sistemi olmasıydı.<br /><a name='more'></a><br />- Kurulum Windows 7'ye nazaran daha çabuk tamamlanıyor. Tahmini 20-25 dakika arası.<br /><br />- Windows 7'den çok farklı olmayan bir masaüstü görünümü var ancak pencere kenarlıklarında grafik yerine düz renkler tercih edilmiş ki bu da performans açısından olumlu bir durum ancak pencere, görünüm ve ikonlar Windows 7'den çok farklı değil<br /><br />- Benim açımdan Windows 8'i en itici kılan kısım işlerimi kolaylaştıran başlat menüsünün kaldırılması ve zamanımı çalan kullanışsız metro arayüz kısmıydı. Bu metro arayüz ile ilgili çok fazla özelleştirme yapılamıyor ve metro arayüzü tamamen kapatma gibi bir seçenek de bulunmuyor.<br /><br />- Windows 8 kurulumu bitimi esnasında genel ayarlar yapılandırılırken yerel hesap oluşturmaya izin verilmiyor en azından ben onu gözlemledim. Bir Microsoft (outlook, hotmail vs) hesabı ile kullanıcı oluşturulup kurulum tamamlanıyor. Microsoft elbet bunu Windows 8 ile çıkan mağaza uygulaması için yaptı. Ancak bu şekilde olması gerekmiyordu. Sadece mağaza kullanılırken Google Play Store tarzı bir şey yapılabilirdi.<br /><br />- Basit bir arama yapmak için &nbsp;kapkara bir ekrana gitmek zorunda bırakılıyor. Bunun yerine tek tuşla bir popup pencerede arama kutusu açıp aradığımız kelimelere ilişkin sonuçları hemen listeletip kullanıcıların işi kolaylaştırılabilirdi.<br /><br />- Dokunmaktik cihazlara özgü yapılmış kilit ekranının bence hiç gereği yoktu. En azından buna ilişkin ayarlar özelliştirilebilirdi.<br /><br />- Internet Explorer 10 masaüstü ve metro arayüz görünümünde oldukça hızlı ancak metro arayüze özel olarak tasarlanmış IE 10'da flash desteği bulunmuyor.<br /><br />Microsoft'un seçenekleri yenilikleri aslında sorgulanması gereken bir durum. Yıllardır Microsoft'un ürettiği tüm ürünler bedava olmamasına karşın insanların bedel ödeyip aldığı ve buna bağlı olarak Microsoft'un müşterilerini sürekli bir şeylere zorunlu hale getirme düşüncesi hiç kabul edilebilir bir durum değil. Buna sayısızca örnek olmasına rağmen bir örnekte İnternet Explorer'ın yıllardır Microsoft işletim sistemlerinde varsayılan bir tarayıcı olarak gelmesi. Sonucunda insanların üşenip başka bir tarayıcı kurmak yerine Internet Explorer'ı kullanmaya devam etmesi.<br /><br /><div style="text-align: center;">----</div><b>Windows 8 İle Gelen Sorun</b><br />Uzun süre bir an önce test etmek ve kullanmak istediğim Windows 8'i yaklaşık 10 gün önce test amaçlı &nbsp;kurmuştum. Aslında aklımda Windows 8'e alışmak ve uzun bir süre kullanma düşüncesi geçiyordu. Bu iştahım bilgisayarda sorun çıkana kadar devam ediyordu. Ancak Windows 8'i kurduktan ve kullanmaya başladıktan kısa bir süre sonra bir sorunla karşılaşmaya başladım. Sorun bilgisayarın kilitlenmesi diğer bir deyişle donması ve bir işlem yapılamaz hale gelmesiydi.<br /><br />Sorunun tam olarak ne ve nelerden kaynaklandığını bulmaya çalıştım. Başlangıçta sorunun bilgisayarın donanımı ile ilgili mi, Windows 8 işletim sisteminden kaynaklanan bir sorun mu veya kullandığım internet tarayıcılarından kaynaklanan bir sorun mu diyerekten bu üçlü hakkında uğraşlara girdim. Sorun bilgisayarda gündelik işlemler olan dosya açma, kapama, kopyalama ve benzeri herhangi bir işlem yapma ile ortaya çıkmıyordu. Sorun tam olarak internet tarayıcılarının herhangi birisinde(yoğun olarak chrome'da) bir kaç sekme açtıktan sonra(özellikle sekmelerden bir tanesinde video bulunduğu zaman) ortaya çıkıyordu.<br /><br />Windows 8 kurulumu yapmadan önce riskli bir işlem olan BIOS güncellemesi yapmıştım. Ancak eski bir BIOS sürümünü yüklememe rağmen sorunun bundan kaynaklı bir sorun olmadığını anladım. Uzun süre donanım ve benzeri forum sitelerinde sorunu araştırmaya başladım. &nbsp;Kimi forum konularında ekran kartı veya sürücüsü, kimisinde işlemci, kimisinde ise internet tarayıcıları ile ilgili çözümler yer alıyordu. Ben bu çözümleri basitten zora doğru uygulamaya başladım. Ekran kartı sürücüsünü güncelledim, internet tarayıcılarını kaldırıp yeniden yüklemeyi denedim ancak sorun yine de devam ediyordu.&nbsp;Acaba bilgisayarın kilitlenmesi işlemciden kaynaklı mı diye düşünmeye başladım. Daha sonra AIDA64 Extreme Edition programını kurarak işlemci ısısını inceledim. Firefox ve Chrome tarayıcılarının işlemci ısısı üzerinde etkilerini bu program üzerinden karşılaştırma yapmaya çalıştım. Firefox tarayıcısında bir kaç sekme açınca işlemci ısısı 5-6 derecelik bir artışla maksimum 85-86 oluyordu ancak aynı işlemi Chrome tarayıcısında yaptığımda Firefox'un iki katı kadar artış gösterip 92-95 arası sıcaklık değeri beliriyordu. İşlemci ısısı normal değildi ancak bu yaşadığım sorundan farklı bir sorundu.<br /><br />Uzunca bir süre sonra işlemci fanının çalışmadığını fark ettim bilgisayar laptop olunca her ne kadar daha önce açmış ve uğraşmış olsam da açıp kontrol etme konusunda biraz endişeliydim. Neyse eninde sonunda açacağım düşüncesiyle bilgisayarı açtım (açtım derken bilgisayar donanım elemanlarının bulunduğu arka tarafı söktüm manasında). Bildiğiniz eski bir elektrikli süpürge ile işlemci fan ve diğer kısımların tozunu çektirdim. Ne alaka ise daha sonra nefes gücü ile bilgisayarın arka tarafında bulunan işlemci havalandırma açıklığına nefes kuvvetiyle üfürmeye başladım. Sonucunda bilgisayar pırıl pırıl oldu. Bilgisayar arkası açık vaziyette açıp kapamaya çalıştığımda halen işlemci fanının çalışmadığını gördüm. &nbsp;Bir süre fanı el gücüyle çevirmeye ve elektrikli süpürge ile bu çevirme işlemini desteklemeye çalıştım belki fan'a bir şey takılmıştır düşüncesi ile. Bu işlemci gerçekleştirdikten bir süre sonra bilgisayarı yeniden açtım (çalıştırdım) ve nihayet işlemci fanını çalışmaya başladığını gördüm. AIDA64 programı ile işlemci ısısını kontrol ettiğimde işlemci ısısının varsayılan olan 75-80 arası derecenin 55-60 arası dereceler civarına düştüğünü gördüm. İşlemci fan ve ısı sorunun çözmüştüm ancak halen bilgisayarın kilitlenme sorunun çözememiştim. En sonunda Windows 7'yi yeniden kurup Windows 8 hayallerimi sonlandırdığımda bilgisayar kilitlenme sorunun gittiğini gördüm. Neticede sorun ya kurulumunu yaptığım Windows 8 ile alakalıydı ya da internet tarayıcılarının Windows 8 ile uyumsuzluğu olabilirdi.