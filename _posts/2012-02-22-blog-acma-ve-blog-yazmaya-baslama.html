---           
layout: post
title: Blog Açma ve Blog Yazmaya Başlama
date: 2012-02-22 14:28:00 UTC
updated: 2022-08-25 21:29:33 UTC
comments: false
categories: Genel
---
<p>Blog ve blogculuk ile ilgili yazılar yazmaya <a target="_blank" href="http://www.zaferzent.com/2012/02/blog-nedir.html">Blog Nedir</a> yazımla başlamıştım. Bundan önceki blog ve blogculuk ile ilgili yazımda blog'un anlamının ne olduğunu ve blogun ne amaçla kullanıldığını az ve öz olarak anlatmaya çalışmıştım. Bu yazımda ise blog yazmaya yeni başlayacaklar için blog ve blog açma ile ilgili bazı temel bilgiler anlatacağım. </p><p><a name='more'></a><br /><b>Blog Açmaya Başlamadan Önce :</b> <br />Blog açmaya başlamadan önce nasıl bir blog açmayı ve hangi konu veya konularda yazılar yazacağınıza dair kafanızda bir taslak oluşturun. Daha sonra bu kafanızda oluşturmuş olduğunuz taslağı bir kağıda dökerek adım adım uygulamaya başlayın. Alt kısımda oluşturmuş olduğum örnek adımları da izleyebilirsiniz. Bu adımları uygulamasanız da olur. Fakat iyi bir blog oluşturma ve iyi bir blog yazarı olmak için herşeyinizi planlı ve programlı bir şekilde yapmalısınız. Planlı ve programlı olduğunuz takdirde iyi bir blog sahibi ve iyi bir blog yazarı olabilirsiniz. </p><p>Adımlar :<br />1 - Konu Seçimi<br />2 - Blog İsmi - Başlığı Belirleme<br />3 - Blog Açma (Domain, Hosting, Ücretsiz Popüler Blog Servisleri) <br />4 - Blog Görünümü (Tasarım - Tema) Seçimi<br />5 - İlk Yazı </p><p><b>Konu Seçimi</b> <br />Blog açmadan önce hangi konu ve konular altında yazılar yazacağınızı belirleyin. Hobileriniz, kişisel veya güncel konular hakkında düşünceleriniz, bilgi ve deneyim sahibi olduğunuz bilgisayar veya diğer konular ile ilgili veya bunların dışında kendinize en uygun olan bir konuyu seçiniz. </p><p><b>Blog İsmi - Başlığı Belirleme</b> <br />Konunuzu belirledikten sonra blog açmadan önce öncelikle bir blog ismi bulmalısınız. İlk bakışta zor gelebilir. Fakat biraz düşündükten sonra güzel fikirler ortaya çıkarabilirsiniz. Örneğin kendi isminiz ve soyisminiz olabilir veya hoşunuza giden bir kaç kelime ya da kelimelerden farklı şeyler üreterek bulabilirsiniz. İsminiz dışında bir isim düşünüyorsanuz ve bilgi sahibi olduğunuz bir konuda yazılar yazacaksanız eğer bulduğunuz isim de o konuyla alakalı olmasında fayda var. Örneğin "Mehmet'in Web Dünyası" gibi. </p><p><b>Blog Açma (Domain, Hosting, Ücretsiz Popüler Blog Servisleri)</b> <br />Konu ve blog ismi belirledikten sonra artık blog açabilirsiniz. Eğer ücretli yani siteismi.com gibi bir blog açmayı düşünüyorsanız alanadı(domain) ve bu alanadınızda dosya barındırmak için ayrıca host almalısınız. </p><p>Alanadı(Domain) : Website adresinin ismidir. Örneğin orneksite.com gibi. Uzantılar farklı olabilir (net, org vs gibi). Fiyat aralığı domain ve host şirketlerine ayrıca domain uzantılara göre değişmektedir. Tahmini 15-25 TL arasındadır. </p><p>Hosting : Hosting kelime anlamı olarak "barındırma" demektir. Yani sitenizde bulunan materyallerin depolanacağı yerdir. Sitenizin kurulum dosyaları, resim, video, flash veya diğer dosyalardır. Bunun fiyatı da barındırma hizmetinin boyutuna göre değişmektedir. Bunu da 25 ile 50 TL arasında kendinize yetecek kadar alabilirsiniz. </p><p><b>Ücretsiz, Kullanımı Kolay, Popüler Blog Servisleri</b> <br />Eğer bu konularda yeterli bilgi sahibi değilseniz benim görüşüm ücretsiz blog servislerini kullanmanız. <b><a href="http://blogger.com/">Blogger.com</a></b>, <b><a href="http://wordpress.com/">WordPress.com</a></b> gibi ücretsiz blog sağlayıcılarına kayıt olup kendi blogunuzu kolayca açabilirsiniz. Blogger.com'dan blogismi.blogspot.com, Wordpress'ten ise blogismi.wordpress.com şeklinde blog isminizi alabilirsiniz. </p><p><b>Blog Görünümü (Tasarım - Tema)</b> <br />Evet konu ve blog açma işlemlerini başarıyla gerçekleştirdiyseniz blogun temel taşlarından birisi olan blog görünümü belirleme ve seçme işlemine geldiniz. Google aracılığı ile kullandığınız blog servisine göre hoşunuza giden bir temayı bulup blogunuza yükleyebilirsiniz. Örneğin <b>Blogger </b>ile bir blog açtıysanız <b>Google</b>'da "<b><a target="_blank"  href="https://www.zaferzent.com/blogger-temalari">blogger temaları</a></b>, blogger templates", <b>Wordpress</b> alt yapılı bir blog açtıysanız eğer Google'da "wordpress temaları, wordpress themes" kelimelerini kullanarak arama yapıp size uygun görünümü(temayı) bulabilirsiniz. Blogunuz blogger alt yapılı ise <b>css, html ve xml</b> Wordpress alt yapılı ise bu kodlama dillerine ek olarak php'de de kendinizi geliştirerek kendi temanızı düzenleyip, oluşturabilirsiniz. </p><p><b>İlk Yazı</b> <br />Bu işlemleri gerçekleştirdikten sonra artık blog yazmaya daha doğrusu ilk yazınızı yazmaya başlayabilirsiniz. İlk yazınızda hangi konular ile ilgili yazılar yazacağınızı ve neden blog yazacağınıza dair bir yazı yazabilirsiniz. İyi bloglamlar. </p>