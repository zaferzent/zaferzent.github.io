---           
layout: post
title: Yine Yeniden Blogger
date: 2012-12-22 11:32:00 UTC
updated: 2022-08-25 21:34:43 UTC
comments: false
categories: Blog
---
<div class="separator"><img alt="Yine Yeniden Blogger" border="0" height="145" src="http://3.bp.blogspot.com/-b-25X3Tx938/UNWaQ9nX0eI/AAAAAAAABHk/JocZRpOJs-c/s200/yeniden.jpg" title="Yine Yeniden Blogger" width="200" /></div>Yaklaşık dört ay önce türlü türlü sebeplerden ötürü blogger'dan wordpress'e geçme kararı almıştım. Ancak wordpres'te yaşadığım sorunlar ve wordpress'in çok fonksiyonlu olup, sadece yazı yazmaya odaklanmamı engellemesi kısacası ilham vermemesi yüzünden dün akşam ani bir kararla tekrar blogger'a geçme kararı aldım. Sanırım en başta wordpress'e geçme düşüncem yanlıştı.<br /><a name='more'></a><br />Dün akşam uzun ve sıkıcı süren yönlendirme çalışmaları sonucunda nihayet blogger'a tekrar taşınabildim. Google hangi kafaya hizmet edip yönlendirme işlemlerini değiştiriyorsa anlam veremiyorum. Eskiden birkaç işlem sonucunda en fazla 40 dakika veya 1 içerisinde yönlendirme tamamlanıyordu. Ama yeni yönlendirme işlemleri beni hayli yordu.<br /><br />Dün akşam saat 23.30 sularında başladığım yönlendirme çalışmaları sabah 5.00 sularına kadar sürdü. Öyle ki yönlendirme çalışmalarını başarılı sonuçlandıramadığım için sabah 4.00 sularında domain hizmeti aldığım İsimtescil'e destek talebi göndermek zorunda kaldım. Gönderdikleri ayarlar her ne kadar benim yapmaya çalıştığım ayarlar ile aynı olsa da yine sabahın o erken saatlerinde benimle ilgilendikleri sorunuma bir nebze de yardımcı olmaya çalıştıkları için kendilerine teşekkür ediyorum. İsimtescil destek ekibi tarafından aldığım ayarları son kez yaparak sabah 5.00 gibi öylece bıraktım. Daha sonra öğle saat 12.00 sularında blogger yönetim panelinde yönlendirme işlemini tamamladım. Kısacası o kadar saat boşuna uğraşmış ve uykusuz kalmışım. Sorunun kaynağı blogger yönlendirme sisteminin dns ayarlarını geç tanıyıp doğrulamasıymış. <br /><br />Geç olsun güç olmasın diye boşuna dememişler ama benim bu yaşadığım durum hem geç hem de biraz güç oldu. Yine de olsun sonuçta yönlendirme işlemi tamamlandı ve artık yeniden blogger ile bloglamaya devam edeceğim. Eski yazı ve yorumlar yedekte durduğu için ve google indexleri silinmediği için google'dan gelen ziyaretçilere ve takipçilere faydası olması açısından onları da tekrar yükledim.   