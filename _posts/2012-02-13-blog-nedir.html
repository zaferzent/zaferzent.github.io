---           
layout: post
title: Blog Nedir
date: 2012-02-13 16:00:00 UTC
updated: 2022-08-25 21:29:33 UTC
comments: false
categories: Genel
---
<p>Şimdiye kadar blog yazarlarına, blog yazmaya yeni başlayanlara ve blog yazmaya yeni başlayacak olanlar için faydalı yazılar yazmıyordum. Doğruyu söylemek gerekirse bu benim için büyük bir eksiklikti. O kadar zamandır blog yazıyorum ve neden böyle düşünce içerisinde değildim diye düşünüp duruyordum. Aslında yazmamamın, düşünmememin en büyük sebebi blog ve blogculuk hakkında yeteri kadar bilgi ve deneyim sahibi olmayışımdandı. Bu yazım benim için bir başlangıç ve bundan sonraki dönemlerde de blog ve blogculuk ile ilgili faydalı olabilecek yazılar yazmaya çalışacağım. </p> <p><b>Blog(Weblog) Nedir ?</b><br />İlk zamanlarda web ve log kelimesinin birleşmesiyle oluşan weblog zamanla değişime uğrayarak şimdiki hali olan blog kelimesi ortaya çıkmıştır. Weblog teriminin Türkçe'de ifade edildiği karşılığı Ağ kütüğü(Ağ geçmişi) şeklindedir. </p> <p>Blog kelimesi her ne kadar Türkçe'de tam bir karşılığı olmasada "günlük" olarak tabir edilmekte. Fakat bu günlük kelimesinin de kullanılması pek doğru bir yaklaşım değildir. Çünkü blog sadece günlük tutmak amaçlı değildir. Günlük kelimesi gün içerisinde oluşan olaylar ve bir kişinin gün içerisinde yaptıklarının, yaşadıklarının bütününü şeklinde ifade eden bir kelimedir. Çünkü kişinin blogu sadece kendisinden ibaret olmayabilir. Bu yüzden de konuşmalarda olsun yazılarda olsun genellikle blog kelimesi doğrudan belirtilmektedir. </p> <p>Blog genelde bir kişinin veya kişilerin belirli bir konu veya konular hakkında duygu, düşünce, teknik ve deneyimlerini web ortamında yayınlamısıdır. Ayrıca sadece bir kişinin kendisi hakkında hobileri, yaptıkları, yaşadıklarını da yayınlamasıdır. Blogun en temel aracı metin, yazı olmasına karşın fotoğraf veya video ile de belirtilmektedir. Fakat bizim toplumumuzda fotoğraf ve video blog çok fazla yaygınlaşmamıştır. Genelde yabancı toplumlarda, Amerika gibi ülkelerde video blog oldukça yaygınlaşmıştır. Hatta benim görmüş olduğum bazı filmlerde bir karakter gün içerisinde kendi yaşadıklarını video kayıt yaparak bunu video blog şeklinde lanse etmektedir. </p>