---           
layout: post
title: Benim Annem Dozer Gibi
date: 2011-05-30 11:50:00 UTC
updated: 2022-08-25 21:28:48 UTC
comments: false
categories: Blog
---
Dün öğleden sonra saat 13 sularında bir arkadaşla buluşmaya gittim. Arkadaşın evinin önüne gelip arayıp kendisine beklediğimi söyledim. Bir süre evin önünde arkadaşımı beklerken ortalama 7 – 8 yaşlarında 4 tane çocuğun bir merdivene oturup oyun oynadıklarını hemde konuştuklarını gördüm. Onları öyle görünce kendi çocukluğum geldi aklıma. Küçükken oynadığım mini arabalarım, kamyonlarım, kepçelerim, hele içimde ukte gibi kalan hayatım boyunca saklayacağım dediğim ve 13 yaşında kaybettiğim o robot haline dönüşüveren cipim geldi aklıma. Neyse konuyu biraz dağıttım. Çocukların konuşma tarzları ve konuştukları konular da ilginçti açıkçası. Fakat pek dinleme şansım olmadı. Ama bir tanesinden duyduğum ilginçti. <br /> <br />Çocuk şöyle diyordu : ”Benim annem dozer gibi, bir vurdu muydu uzaya giderler.” Kime ne için o cümleyi kullandığını bilmiyorum ama beni epey güldürdü :) Çocukları izlemek gerek bazen öyle farklı şeyler söylüyorlar ki insanı şaşırtıp, güldürüp bir o kadar da hüzünlendiriyorlar. 