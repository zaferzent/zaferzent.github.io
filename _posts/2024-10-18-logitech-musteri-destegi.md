---
layout: post
date: '2024-10-18 01:20 Europe/Istanbul'
comments: true
categories:
  - Genel
tags:
  - genel
permalink: /logitech-musteri-destegi
image: assets/images/logitech.gif
published: true
title: Logitech Müşteri Desteği
---
![Logitech]({{site.baseurl}}/assets/images/logitech.gif)

Bundan yaklaşık 5 - 6 yıl önce belki daha fazla da olabilir, [Logitech](https://www.logitech.com) markasının F710 model numaralı oyun kolunu (gamepad) satın almıştım. Her ne kadar yılların vermiş olduğu eskime, yıpranma olsa da halen ara sıra FIFA veya PES gibi futbol oyunlarını oynamaya devam ediyordum, derken bir gün gamepadi oğlum tarafından dağıltılmış halde buldum. 
Her ne kadar gamepadi toparlamış olsam da nano alıcısını bir türlü bulmamıştım. Acaba internette satılıyor mu, yoksa yeni bir F710 mu alayım diye düşünürken, nano alıcının karaborsaya düşüp gamepad fiyatıyla eşdeğer fiyata satıldığını görünce vazgeçtim.

Bir süre sonra Logitech markası ile iletişime kurayım, eğer stoklarında mevcutsa veya bir satıcı önerirlerse oradan alırım düşüncesindeydim. Logitech müşteri temsilcisi ile görüştükten sonra bana **F710 nano alıcısını** ücretsiz göndereceklerini bildirdiler ve yaklaşık 10 gün içerisinde de gönderdiler.
Uzun yıllardır zaten Logitech'in birçok çevre birimi(klavye, fare gibi) ürünlerini kullanan birisi olarak, ürünlerinin kaliteli olduğunun zaten farkındaydım. Fakat garantisinin bitmiş, faturası olmayan, cihaz üstündeki seri numarasına kadar silinmiş bir ürünün ücretsiz olarak 
desteğini veren markanın müşteri memnuniyeti konusundaki bu davranışı beni bir kez daha kendilerine hayran bıraktı. Bunun üzerine ben de tabi ki yeni bir F710 daha satın alarak bir nevi teşekkür etmiş oldum. Böyle markaların artması dileği ile.

Logitech Destek ekibinden Abhishek Patil ile görüşmem :

![Logitech Support]({{site.baseurl}}/assets/images/logitech-support.png)

Ürünün kargo paketi :

![Logitech kargo]({{site.baseurl}}/assets/images/logitech-kargo.png)











