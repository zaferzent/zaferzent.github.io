---           
layout: post
title: Eşim Olma Karım Ol
date: 2011-11-15 23:54:00 UTC
updated: 2022-08-25 21:13:35 UTC
comments: false
categories: Genel
---
Youtube'da şiir ararken Halil Çalışkan adlı şair'in yazdığı ve Tekin Çelik'in seslendirdiği <b>Eşim Olma Karım Ol</b> adında bir şiir buldum. Eş'in ne olduğunu ve karı-koca'nın ne olduğunu anlatan gerçekten çok anlamlı ve çok güzel bir şiir. Yazının devamında şiirin sözlerine bakabilir ve şiiri dinleyebilirsiniz.<br /><a name='more'></a> <br />Eşim olma, karım ol! <br />Bakma daha ilkel durduğuna sen, ruhu vardır kelimelerin. <br />"Karı-koca" "eş"ten daha çok şey anlatır. <br />Hatta belki bize unutulmuş bir şeyi söyler.<br />Sahi, biliyor musun? Neden erkeğe "koca", kadına da "onun karı" demiş eskiler?<br />Eşim değil, karım ol! Kedilerin eşi olur, terliklerin de… <br />İnsanın eşi olmaz. Bir ömür eşlik ediyor diye mi sevgiliye eş denir?<br />Eşlik etmek yeter mi? Fazlasını beklemez mi insan yârinden? <br />Kelimeleri yitirmeseydik anlardık belki, evlenecek erkeğe eskilerin neden "koca" dediklerini.<br />Çünkü "koca" bilge demektir, yüce demektir. <br />Koca demek, dağ demektir. Ve ne kadar yüce olursa olsun, üstünde kar olmayan dağ eksiktir. <br />Dağların yücesine kar yağar diye kadına da "kocanın karı" demişler. <br />Bakma şimdi evlenenlerin "karı-koca" ilan edildiğine. <br />"Koca ve onun karı" olmalıdır aslında. <br />Yani yüce bir dağ olmalı adam. Kar gibi pak ve masum olmalı kadın. <br />Örtmeli ve bir ömür, süsü olmalı dağın. <br />Çünkü üşür tepesinde kar olmayan dağ, ne kadar yüce olursa olsun, yarım görünür… <br />Eşim olma, karım ol! Bana benzemeye çalışma sakın. Bana benden lazım değil bir tane daha. Ama unutma ki sensiz yarımım. Her zaman söylemem, ama sen anla. <br /><iframe allowfullscreen="" frameborder="0" height="315" src="http://www.youtube.com/embed/Yc71rDiQxyE" width="420"></iframe>