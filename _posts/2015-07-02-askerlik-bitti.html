---           
layout: post
title: Askerlik Bitti
date: 2015-07-02 16:23:00 UTC
updated: 2022-08-25 21:28:48 UTC
comments: false
categories: Blog
---
357.Kısa Dönem tertibi olarak askerlik hizmetimi tamamlanmış bulunuyorum. Askerlik biteli askerdeki tabirle "hürgeneral" olalı neredeyse 1 ay olacak ama çeşitli sebeplerden dolayı ancak yeni dönüş yazısı hazırlayabiliyorum. Askerlik hizmetimi daha önce de belirttiğim gibi Samsun ve Tekirdağ'da tamamladım. İlk 21 günlük Acemi Birliği olarak tabir edilen süreyi Samsun'da geriye kalan 5 buçuk aylık süreyi ise Tekirdağ'da tamamladım.<br /><a name='more'></a><br />Sivil hayattan farklı bir yaşam tarzı ile geçirmiş olduğum bu 6 aylık süre bir çok anı yaşattı ve bir çok farklı karakterlerle tanışmama vesile oldu. Gerçek "askerlik yapmak" fiili farklı bir şey, bizim yaptığımız bu fiilin yanında geçemese de askerlik sonuçta. En basitinden sivil hayatınızdaki özgürlüğünüz o süre son bulana kadar elinizde değil ve bu yüzden hemen bitsin de kurtulalım düşüncesi içerisindesiniz. Özgürlük dışında en önemli konu ise annelerinizin yemekleri yok. Daha bir çok şey yok ama en önemlileri bunlar. Bazı şeylere zamanla alışıyorsunuz ya da alıştığınızı zannediyorsunuz. Öyle de böyle de geçiyor zaman tabi zor geçtiği zamanlar da oluyor ama bitiyor sonuçta.<br /><br />Kış ortasında gittiğimden dolayı en çok sağlık sıkıntısı yaşadım. Sert geçen hava şartlarından dolayı askerlik boyunca hastalıklar bitmek bilmedi. Soğuk havalar vücuduma öyle bir işlemiş ki halen üşüdüğümü sanıyorum. Askere gideceklere özellikle kış mevsiminde gidecekler; en önemli tavsiyem sağlık konusunda elinizden gelen bütün tedbirleri almaya çalışın demedi demeyin sonra.<br /><br />Sözün özü askerlik bitti ve ben yeniden sivil hayata döndüm.