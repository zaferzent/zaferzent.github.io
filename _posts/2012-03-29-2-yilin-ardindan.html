---           
layout: post
title: 2 Yılın Ardından
date: 2012-03-29 11:27:00 UTC
updated: 2022-08-25 21:11:43 UTC
comments: false
categories: Genel
---
<p>Resmi olarak daha doğrusu doğru düzgün blog yazmaya 2010 Mart ayında <b>blogger</b> sayesinde zaferzent.blogspot.com adresini açarak başlamıştım. Benim blog, blogculuk serüvenine katılışım&nbsp;daha öncelere dayalı aslında. 2007-2010 yılları arasında&nbsp;<b>Wordpress </b>ile de geçmişimiz oldu. Fakat o zamanlar pek fazla istikrar yakalayamadığım için açtığım bloglar ve yazdığım yazılar çöl fırtınası sebebiyle uçup gitti :)  </p> <p>Neyse daha sonra geçen yılın ilk çeyreğinde zaferzent.com alan adını alarak blogger'dan açmış olduğum blogumu bu adresime taşıdım. Mart ayının 25'inde bu blog serüvenim iki yılını tamamlamış olup üçüncü yılına ayak basmış oldu. Bu geçen iki yıllık süreçte bazen yaşadıklarımdan bazen öğrendiklerimden bazen ise farklı konulardan blogumu takip eden veya ziyaret edenlere güzel şeyler vermek ve faydalı olması maksadıyla kendimce&nbsp;bir şeyler&nbsp;yazmaya, paylaşmaya çalıştım. </p> <p>İki yıllık süreç sonunda blogumda 213 yazı paylaşmışım ve bu yazılarıma değerli ziyaretçilerim ve takipçilerim 292 yorum yapmışlar. Yani aylık ortalama 7-8 yazı paylaşmışım ve bu yazılara aylık ortalama 12-13 yorum yapılmış. Buraya kadar gelmemin ve blog-blogculuk konusunda kendimi geliştirmemin baş mimarları ziyaretçilerim ve takipçilerim oldular aslında. Onların güzel görüşleriyle ve eleştirileriyle ben her geçen gün kendimi daha çok geliştirmeye çalıştım. </p> <p>Diğer istatistik konusuna gelirsek <b>Google Analytics</b> verilerine göre blogum bu ayın son yarısında yani son 14 günlük süreç sonucunda 895 tekil ziyaretçi sayısına 1100 genel ziyaret sayısına, 3541 sayfa görüntüleme sayısına ulaşmış. Kısacası blogumun günlük ortalama 63 tekil ziyaretçi, &nbsp;78 ziyaret sayısı, 253 sayfa görüntülenme istatistiğine sahip. Çok büyük bir istatistik söz konusu değil aslında. Zaten benim için de rakamlar ve sayılarda önemli değil sadece&nbsp;bilgilendirmek açısından paylaşıyorum. Benim öncelikli amacım takipçilerime faydalı ve güzel şeyler sunmak. İkincil amacım ise blog-blogculuk konularında kendimi geliştirmek ve bloglar aracılığı ile diğer alanlarda da yeterli düzeyde bilgi sahibi olmaya çalışmak. </p> <p>Sonuç olarak blog yazmayı ve insanlara faydalı olmayı ömrüm yettiği kadar, zaman bulabildiğim kadar, sıkılmadığım sürece devam ettirmek istiyorum. Ve yaşayan en uzun süre blog yazmış en yaşlı blog yazarı olmak istiyorum. Büyük bir hayal gibi görünebilir. Ancak bazı şeylerin gerçekleşebilmesi için öncelikle onlar için kafamızda bir hayal kurmamız gerekir ;) </p> <p>İlerleyen günlerde şuan kullanmış olduğum ve üzerinde çok emek sarf ettiğim temayı maddi sebeplerden ötürü satacağım ve blogger'a entegre ettiğim bir tasarımı kullanmaya başlayacağım. Ayrıca maddi sıkıntıyı atlatabilirsem ve bu konuda sponsor bulabilirsem blogumda bir de çekiliş yapmayı düşünüyorum. Eğer bu yazıyı okuyupta çekiliş için sponsor olmak isteyenler olursa iletişim sayfasından bana ulaşabilir :) (Biraz emrivaki gibi oldu ama kusura bakmayın). </p> <p>Halen Anadolu Üniversitesi İşletme bölümünde okumakta olduğum için 7-8 Nisan'da ara sınavlarım var. Bu sebepten dolayı tema ve çekiliş olayını 10 Nisan'dan sonra gerçekleştirmeye çalışacağım. Sadece ziyaret edip gidenler veya blogumun sıkı takipçisi olanlar hepinize çok teşekkür ediyorum iyi ki varsınız ki bende blog yazmaya ve insanlara yararlı bilgiler vermeye devam ediyorum ve edeceğim. </p>