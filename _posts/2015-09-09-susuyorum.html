---           
layout: post
title: Susuyorum
date: 2015-09-09 12:29:00 UTC
updated: 2022-08-25 21:28:48 UTC
comments: false
categories: Blog
---
Siyasi olaylarla alakalı ne blogda ne de sosyal ağlarda bir şeyler paylaşmadığımı bilirsiniz bilmeyenler de öğrenmiş olur bu vesiyle. Hep sessizdim susuyordum ve aynı şekilde devam edeceğim. Bu yazıyı kendimi birilerine ispat etmek veya egomu tatmin etmek için değil sadece kafamı biraz boşaltmak için yazdığımın bilinmesini istiyorum. Çünkü telefon, bilgisayar başında bir kaç resimle süslü püslü yazılarla bu ülkeyi veya dünyayı kurtaramayacağımı biliyorum. Ki bunları yapanlar da kurtaramayacak onu da çok iyi biliyorum. <br /><a name='more'></a><br />Elbet ben de ölen şehitlere üzülüyorum ve en az, en çok üzülenler gibi görülenlerden daha fazla üzülüyorum ama sırf insanlar üzüldüğümü bilsin, bunu görsün veya beni tebrik etsin diye üzülmüyorum.<br /><br />Ülke olarak hepimiz klavye başında birer siyasi, teknik direktör, doktor, asker veya başka bir alanda çok uzman kişileriz ne kadar güzel değil mi? Sanki biz facebooktan, twitterdan yaşayanan kötülüklere, kötülere bela okuyunca onlar belalarını bulacakmış gibi. <br /><br />İnançlı insanlara soruyorum Tevekkül nedir bilir misiniz? Eminim çoğunuz bilmiyorsunuzdur. Eğer bilseydiniz hiç bir şey yapmadan herşeyi Allah'a havale etmezdiniz. Sizlerin bu tavrı sınava çalışmayan ama Allahım nolur sınavı geçeyim diye dua eden bir tembel öğrenci gibi. Ama gerçek tevekkül bir şeyi kazanmak için önce onun için çalışmamız gerektiği ve sonra onun olması için Allahın takdirine bırakmamız gerektiğidir.<br /><br />Hiç bir şey yapmadan klavyeyle bir şeyler ispat etmeye, bir şeyleri düzeltmeye, vatan kurtarmaya çalışmak çok saçma ve samimiyetsiz geliyor bana. Böyle paylaşımları ve bu tür paylaşımları yapanları sadece kendilerini tatmin etmeye çalışanlar, kendilerini ispat etmeye çalışanlar, ben böyleyim beni böyle görsünler, biraz daha fazla yorum beğeni alıyım diye çaba sarfeden egoist insanlar olarak görüyorum.<br /><br />Hataları, kötülükleri, eksiklikleri facebooktan twitterdan süslü püslü resimler veya yazılar paylaşarak hiç bir zaman düzeltemeyeceğiz artık bunun farkında olmalıyız. Eğer birşeyler yapmak istiyorsak bunu reel bir şekilde yapmalıyız. Tepki göstermek, duygularımızı ifade etmek, içimizi boşaltmak istiyorsak bunu abartmadan, samimi bir şekilde, düşünerek yapmalıyız.<br /><br />Bu söylediklerimden sonra kimileri tarafından kendilerince veya başkalarınca desteklenerek çok iyi birileri olacaklar, ben de belki de akpli, mhpli, chpli, paralelci veya vatan haini olarak ilan edilirim. Varsın öyle düşünsünlsünler ben kendimi, düşüncelerimi gayet iyi biliyorum ve kimin hakkımda ne düşündüğünü zerre kadar önemsemiyorum.<br /><br />Susuyorum ve susmaya devam edeceğim çünkü klavyeyle vatanı, dünyayı kurtaramayacağımı, düzeltemeyeceğimi biliyorum.