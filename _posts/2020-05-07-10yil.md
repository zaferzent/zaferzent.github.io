---           
layout: post
title: 10.YIL
date: 2020-05-07 18:44:00 UTC
updated: 2022-08-25 21:28:48 UTC
comments: false
categories: Blog
---
![10.Yıl](https://1.bp.blogspot.com/-tpu8s74Wh-c/XrRYvmIpBsI/AAAAAAAAHEQ/L9ovUNY9t7wpy8iNIwn80-MmJjrtC5TrwCNcBGAsYHQ/s1600/10yil.png)
Bir süredir çok ihmal etmiş olsam da düzenli olarak blog yazmaya başlayalı 10.yılı bulmuş. Aslında birkaç ay da geçmiş ama fırsat bulup ancak bir şeyler yazabiliyorum.  Her ne kadar ilk başlarda bir günlük düşüncesiyle yola çıkmış olsam da zamanla daha çok teknik, özellikle blogger özelinde eğildi yazılırım.

Blog yazarlığı - blogculuk benim için bir hobiden ziyade bir zevk oldu zamanla. Hala da öyle yazarkan, üretirken zevk alarak yapıyorum. Bilen bilir özellikle üretilen içerik daha çok teknik bilgi üzerineyse daha fazla uğraş ve zaman istiyor. Fakat zamanla değişen hayat şartları, zaman darlığı, yoğun ve yorgunluklar girince araya daha zor olmaya başlıyor. Ama elimden geldiği yere kadar devam etmeye çalışacağım.

Bu yolda çok kişiyle tanıştım, arkadaşlıklar kurdum ilham aldım belki de ilham kaynağı oldum. Bir çoğu tamamen bıraktı, birçoğu yıllardır bir şeyler yazmıyor veya üretmiyor. Tabi bunda en büyük etken sosyal medyanın daha çok öne çıkmasından dolayı. Sosyal medyanın da etkisiyle insanlar artık direk sonuç odaklı hale geldi. Daha az okumaya, daha az araştırmaya çok daha fazla izlemeye yöneldi. Bloglar eskisi kadar ilgi görmemeye başladı.

10 yıllık süreçte birçok şey öğrendim belki öğrettim ama en büyük amaçlarımdan biri insanlara yardımcı olmak, bunu yaparken keyif almak olmuştur. Blog yazarlığının getirdiği maddi kazançlar da olmuştur ama benim için her zaman ikinci planda kalmıştır.

Blogger blog sistemi WordPress gibi her ne kadar tam olarak %100 yönetilebilir, özelleştirilebilir bir sistem olmasa da her zaman olmayan şeyleri ortaya çıkarmaya veya yapmaya, başka platformlardan olan şeyleri uyarlamaya ve bunları paylaşmaya çalıştım, çalışıyorum.

Bunca yıl neden blogger ile uğraştım uğraşıyorum, diğer sistemlerde çoğu şey daha kolay bir şekilde yapılırken neden bu kadar üstüne düştüm diye kendime çok sormuşluğum oldu, benim gibi soranlarda oldu. Kendi verdiğim cevaplar ise(üşengeçliği saymazsam) alışkanlık, tek bir arayüzden hem içerik hem de kod tarafının yönetilebilir olması, çok fazla kod sayfası olmaması ve masrafsız (yıllık sadece alan adı masrafı) olması gibi oldu.

Blogger'ın her ne kadar kod tarafı yıllardır istediğimiz sadeliğe ulaşmamış olsa da,&nbsp; tam olarak hakim olmamazı sağlamasa da uğraşmak keyif veriyor. Zamanla oluşan alışkanlık ve wordpress haricinde bu kadar özelliştirme sağlayan, ücretsiz, çökme(sunucu, hosting kaynaklı), yavaşlama, hacker saldırısı gibi olaylara maruz kalma durumu oluşmadığından bırakmak için bir sebep kalmıyor açıkçası.

Benim için pek anlamı olmasa da merak edenler için 10 yıllık süreçte rakamsal(istatiksel) bilgiler paylaşayım.

Toplam içerik : 359
Toplam yorum : 748
Toplam sayfa görüntüleme : 579.000+
İzleyiciler : 46

Yazılarla ilgili de detaylı veriler paylaşmak istedim fakat blogger'ın istatistik sistemi nedense kayıtlar istatistiğinde 2013 sonrası yazıları dahil etmiyor. O yüzden manuel olarak uğraşmak istemedim.

Sıra sosyal olarak veriler de paylaşmaya gelirse :) 5 yıla yakındır İstanbul'da yaşıyorum ve yine aynı sürede bir Telekomünikasyon şirketinde çalışmaya devam ediyorum, yaş da 30'a dayandı bu arada(hakkımda sayfasında 25 yazıyor inanmayın ona :) ), 

Yeni blogger temaları gelmeye devam edecek hatta bununla alakalı bir projemde olacak takipte kalın sağlıcakla #evdekal'ın :)