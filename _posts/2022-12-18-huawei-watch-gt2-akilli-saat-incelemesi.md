---
published: true
layout: post
date: '2022-12-18 00:40 Europe/Istanbul'
comments: true
categories:
  - Genel
tags:
  - genel
  - akıllı saat
  - huawei watch
permalink: /huawei-watch-gt2-akilli-saat-incelemesi
draft: true
image: assets/images/huawei-watch-gt2-sport-edition-inceleme-yazisi.jpg
title: Huawei Watch GT2 Akıllı Saat İncelemesi
---
![Huawei Watch GT2]({{site.baseurl}}/assets/images/huawei-watch-gt2-sport-edition-inceleme-yazisi.jpg) <br />2017'de düşürüp kaybettiğim [Xiaomi bileklik](/2017/01/xiaomi-mi-band-2-akilli-bileklik-incelemesi.html "Xiaomi Mi Band 2")ten uzun bir zaman sonra tekrar bir akıllı saat/bileklik alma düşüncem vardı. Düşündüğüm fiyat/özellik segmentinde 2-3 marka/model vardı. Sesli görüşme özelliği olan, tasarım ve detaylı diğer araştırmalarım sonucunda [Huawei Watch GT2](/huawei-watch-gt2-akilli-saat-incelemesi "Huawei Watch GT2 İnceleme") modelinde karar kıldım. Bunun sonucunda gözlemlediklerim ve kendi yorumlarımrımla bir inceleme yazısı hazırladım.
<br />

## Neden akıllı saat aldım?

Çocukluktan kalma bir saat merakı ve  "kafana şapka, koluna saatten başka birşey takmayacaksın(aksesuar anlamında)" felsefesini benimsediğimden ötürü bir akıllı saat alma düşüncesi oluştu. Esasen bu kez biraz merak daha fazla ihtiyaç dolayısı ile oldu. Çalıştığım işten dolayı sürekli cepte telefon arayıp çıkarıp saate, bildirimlere bakmak veya çağrı cevaplamak vs gibi külfet gelen durumların önüne geçmek istedim. 
<br />

## En çok dikkat ettiğim özellikler neydi?
- Sesli görüşme (Sesli görüşme yapılacak kişiler telefon üzerinden Huawei Health uygulamasından maksimum 10 kişiye kadar eklenebiliyor. 
)<br />

- Tam içerikli bildirim veya mesajlar (Bazı bileklik veya saatler bildirim ve mesajları kırpılmış şekilde gösteriyor bu modelde tam metin gösteriyor fakat resim veya emojiler görünmüyor)<br />

- Şarj (Normal kullanımda 1 hafta gittiği söyleniyor, kime göre ve neye göre bilmiyorum ama benim bu kullanım durumuma göre 1 haftayı bulur mu geçer mi henüz tecrübe edinmedim. 15.12.22 saat 23:03 şarj  %15'deyken şarja taktım ve yaklaşık 1 saat gibi bir sürede tam şarj oldu. (Kullandığım şarj adaptörü hızlı şarj destekli). Telefona sürekli bağlı, yaptığım sesli görüşme süresi toplamda 1 saat 23 dakika, "ekran her zaman açık", "saati hep göster" ve "sürekli kalp atış hızı ölçme" özellikleri kapalı, titreşim hafif düzeyde, Whatsapp, SMS, Gmail, Instagram uygulamalarından 10-15 bildirim geliyor, Günde yaklaşık 10000 adım atıyorum, bunun şarja ne kadar etkisi var bilmiyorum. An itibariyle 18.12.22 01:10 şarj %70.)
<br />

Saat ile ilgili tüm özelliklere bu [https://consumer.huawei.com/tr/wearables/watch-gt2/specs/](https://consumer.huawei.com/tr/wearables/watch-gt2/specs/) bağlantıdan ulaşabilirsiniz.

## Satın alma, teslim ve ilk gün deneyimi

Huawei watch GT2 sport akıllı saatini 10-12-22 cumartesi günü sabah saatlerinde Trendyol üzerinden sipariş verdim. Aynı gün kargoya verildi, fakat 14-12-22 öğle vakti 12.30 gibi teslim aldım. Aldıktan bir süre sonra  Huawei Health üzerinden eşleştirme yaptım. Bu arada kullandığım telefon modeli Xiaomi Mi 9T. Bunu belirttim çünkü saatin iOS tabanlı telefonlarda bazı özellikleri kullanılamıyormuş. 
<br />
Saat elime geçtiğinde şarjı %55 civarındaydı. Eşleştirme den sonra art arda 3 güncelleme geldi ve bunların indirilip yüklenmesi yaklaşık 1 saati buldu. Bildirimleri test ettim. WhatsApp, SMS gibi herhangi bir sorunla karşılaşmadım.
<br />
Öğleden akşama kadar gün içinde bir kaç bildirim falan aldım onun haricinde iş dolayısı çok fazla kurcalamaya vaktim olmadı.
<br />
Akşam 18.36 gibi direkt saat üzerinden kapalı ortamda 2-3 dakikalık bir sesli görüşme yaptım, gelen ses gayet iyiydi giden ses ile alakalı da karşı taraftan olumsuz bir görüş almadım.
<br />
Aynı gün yine 1 saatlik ikinci bir sesli görüşme yaptım şarj %32ye düşmüştü. Görüşme öncesi %45 civarındaydı. Bu görüşmede de karşı taraf sesin hopörlör gibi geldiğini fakat bozuk olmadığını net olduğunu söyledi. Aynı odada telefona 4-5 metrelik mesafede ses kaltesinde bozulma yaşanmadı, fakat yan odaya geçince karşıya giden seste bozulmalar oluştu. 
<br />

## Kadran(saat göstergesi)
Halihazırdaki kadranları inceledim, saatte yüklü olarak gelen 15 adet farklı kadran bulunuyor. Huawei Health üzerinden başka kadranlar yüklenebiliyor. Bazı kadranlara özelleştirme yapılabiliyor. Bunlar kadran üzerinde görüntülenen  bilgiler ile alakalı ama bazı kadranlarda, bazı metin odaklı bilgiler ingilizce olarak görünüyor. (Örneğin gün yazısı çarşamba değil de wednesday gibi)
<br />

## Ekranlar
Kadran yani saat görünümü haricinde  maksimum 6 adet ekran eklenebiliyor. Bu ekrana eklenebilen uygulamalar : hava durumu , kişiler, kalp ritmi, uyku,aktivite kayıtları, müzik, stres, altimetre (rakım-yükseklikölçer) barometre, arama kaydı, ve pusula. Bu 10 uygulamadan sadece 6 tanesi ekran olarak ayarlanabiliyor. Kişiler uygulaması ekran olarak ayarlandığında ekranda en fazla 2 kişi görünüyor fakat Daha fazla ya dokununca tüm kişiler listeleniyor.
<br />

## Ana Ekran ve Tuşlar
Ekran yukarıdan aşağı kaydırıldığında Ayarlar, Boşalt, Telefonumu bul, rahatsız etmeyin, alarm, saati hep göster seçenekleri çıkıyor.
<br />
Ekran alttan yukarı çekildiğinde bildirimler görünüyor.
<br />
Ana ekrandayken sağdan veya soldan çekildiğinde diğer ekranlara geçiş yapılıyor.
<br />
Sağ üst tuşa saat ekranında iken basıldığında tüm uygulamalar listesi açılıyor. Fakat herhangi bir uygulama veya ekran içerisindeyken basıldığında ana ekrana dönüyor.
<br />
Ana ekranda kadran basılı tutulduğunda önyüklü diğer kadranlar görüntüleniyor.
<br />
Sağ alt tuşa herhangi bir uygulama direkt atanabiliyor. Bunun için Ayarlar  • Aşağı tuş bölümüne girilmesi gerekli ben Kişiler'i atadım.
<br />
Herhangi bir uygulama veya ayarlar içerisindeyken ekranın solundan sağa doğru parmak kaydırıldığında bir önceki menü veya bir önceki sayfaya geri geliyor, fakat sağdan parmak çekildiğinde herhangi bir işlem olmuyor.
<br />

## Bildirimler

Aşağıdan yukarı parmak kaydırma hareketiyle bildirimler açılıyor. Hangi uygulamadan bildirim alınmak isteniyorsa Huawei Health uygulaması üzerinden ayarlanabiliyor. Ayrıca herhangi bir bildirim geldiğinde anlık olarak saat ekranında görünüyor.
<br />

## Eksiler
Genel olarak sunduğu özellikler ve kolaylıklar boyut itibari ile yeterli benim için. Ama fiyat olarak değer mi düşündürtmüyor değil açıkçası. Eksik bulduğum en önemli şeyler :  WhatsApp mesajlarında emoji ve fotoğraf gösterilmemesi ve bu mesajlara sesli yanıt(Google Asistan gibi) ile cevap verilmemesi.(Saat ile ilgili bazı haberlerde Huawei'nin kendi asistanını yaptığı söyleniyor. Fakat ne zaman gelir ya da bu modele gelir mi henüz net bir bilgi yok.). Diğer eksik bulduğum bir özellik ise ekran sayısının 6 ile sınırlı olması.
<br />

## Saat ile ilgili olası soru ve cevaplar
Saatin tam marka/modeli nedir ?
Huawei Watch GT 2 46mm Sport Edition
<br />
Saatin Türkçe desteği var mı?
Evet var. İlk kurulum ekranında seçilebiliyor.
<br />
Saat telefona Bluetooth ile bağlı değilken güncel saati gösteriyor mu ? 
Evet, telefona bağlı olmasa da güncel saati gösteriyor.
<br />
Su geçirmez özelliği var mı geçiriyor mu ?
Saat ile duşa girmedim fakat el yıkama vs durumda bir sorun yaşamadım.
<br />
Mesajlara cevap veriliyor mu ?
Hayır.
<br />
Bluetooth bağlantısında kesilmeler oluyor mu ?
Evet arada bir oluyor.
<br />
Fiyat ne kadar ?
2500 - 3000 TL arasında
<br />
Tavsiye ediyor muyum ?<br />
YTD :). Bütçe ve isteğe göre değişebilir yönlendirme yapmak istemem.

*Zamanla saat ile ilgili yaşadığım deyenimleri yazıyı güncelleyerek paylaşmaya çalışacağım.
