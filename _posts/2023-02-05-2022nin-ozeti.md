---
published: false
layout: post
date: '2023-02-05 23:30 Europe/Istanbul'
comments: true
categories:
  - Genel
tags:
  - genel
  - 2022
permalink: /2022nin-ozeti
image: assets/images/jekyll-meta-data.jpeg
title: 2022'nin Özeti
draft: true
---
![2022]({{site.baseurl}}/assets/images/2022.jpeg)<br />Her yıl olduğu gibi aslında 2022 de benim için öyle çok hareketli bir yıl olmadı açıkçası. Diğer yıllardan farklı ve benim için güzel olan, bu yılın en önemli olayı, 2022'ye girmeden oğlum Umut Melih'in dünyaya gelmesiydi(25.12.21). 

2022'nin benim için en kötü anı ise Covid'e yakalanmam oldu. 30.6.22 - 6.7.22 tarihleri arasında tam covid bitti derken, covid hastalığı geçirdim. Aşırı bir halsizlik, yürümekte zor çekerken hastaneye gidip test yaptırmıştım ve iki üç saat sonra test sonucumun pozitif olduğunu öğrenmiştim. İlk 2-3 gün ateş ve aşırı halsizlikle yatakta geçirip, 4.günden itibaren toparlamaya başlayıp 6 ve 7. gün tam olarak iyileşmiştim.

Sabit bir işte sabah 8 akşam 5 çalışan birisi olarak çok sosyal, aktif veya üretken biri olunmuyor açıkçası. İş yoğunluğu - yorgunluğu bir çok şeye engel oluyor. Haftada sadece 1 gün tatil, o da dinlenmeye bile yetmediği için, çok hareketli ve sosyal biri olabilmek zor bir durum haline geliyor.

Boş zamanlar dizi - film izleme, sosyal ağlara bakma, haberleri - gündemi takip etme, web projelerine göz atma, yeni bir şeyler üretmeye çalışmak gibi aktiviteler ile geçiyor. İşin getirdiği fiziki ve kafa yorgunluğu sonrasında kitap okumak bile külfet haline geliyor. Bir sitede indirim yakalayıp aldığım onlarca kitabın bir kaç tanesine başlayıp, bir süre sonra yarıda bırakmak zorunda kaldım. Kafa olarak dingin olamayınca kitap okumak, okumaktan çıkıyor bir süre sonra. 2023'te okuyabilmek ümidiyle.

2022'nin özeti niteliğinde yaptığım bir çok şeyi sürekli olarak not etiyordum ve bloğumda da paylaşmak istedim. Neler izledim, nereleri gezdim, neler aldım, neler yazdım liste olarak bırakıyorum.

## 2022'de izlediklerim

Her hafta en az bir film mottosu ile başladığım fakat tam olarak başaramadığım film izleme serüvenim bu yıl yetersiz kaldı. 

**Filmler** :
- Yaşamak Güzel Şey - Şubat, 2022  
- Dune -  Mart, 2022  
- Spider Man No Way Home - Mart, 2022  
- The King's Man - Mart, 2022  
- The Age of Adaline - Nisan, 2022
- Recep İvedik 7 - Kasım, 2022

**Diziler** :
- 1899
- Yüzüklerin Efendisi : Güç Yüzükleri 
- Willow - devam ediyor.

## 2022 dinlediklerim

Yıllar önce daha fazla radyo dinleme alışkanlığım vardı. Özellikle bulunduğumuz ilçede çeken bir iki radyodan biri olan TRT FM'de yayınlanan Radyo Tiyatrolarını dinlemek çok keyifli gelirdi. Şimdilerde eskisi gibi radyo dinleme alışkanlıklarımız kalmasa da [TRT Dinle](https://www.trtdinle.com) uygulaması ile yeniden keşfettiğim Radyo Tiyatroları ve Sesli kitapları dinlemek, uyumadan önce güzel aktivite haline geldi. Bu aktiviteyi bu yıl daha fazla yapmak istiyorum. 

## 2022'de okuduklarım

Okuduğum tek kitap online yazılmış bir kitap olan "One day you'll find yourself" - "Birgün kendini bulacaksın" (Büyük şehirdeki amcanızdan tavsiye alın) kitabı oldu.  Okumak isteyenler : [One Day You’ll Find Yourself (onedayyoullfindyourself.com)](https://www.onedayyoullfindyourself.com/) sitesine gidebilir.

## 2022'de gezdiklerim

**Büyükada**

Uzun zamandır İstanbul'da olup gitmediğim yerlerden biri olan Büyük Ada'ya gittim, bisikletle tüm adayı turlayıp kısa süreli bir denize girme maceram oldu. Yeşilliğin, doğası, sadece elektrikli araçlar ve bisikletlerle ulaşım gibi özellikleri dışındaki diğer özellikleri benim için eksi yazdı. Özlellikle serbestçe denize girememe(tam bir kapitalizm ürünü olan plajlar harici tüm deniz kıyısının kapalı olması.) benim için en olumsuz yönlerinden biriydi.

![Büyükada bisiklet gezisi]({{site.baseurl}}/assets/images/buyukada.jpg)<br />

![Büyükada]({{site.baseurl}}/assets/images/buyukada2.jpg)<br />

**Ayvad Bendi**

Daha önceleri Kemerburgaz Kent Ormanı, Mağlova Kemeri'ne gitmiştim fakat gittiğimde burası İstanbul'da olamaz dediğim ender yerlerden bir tanesi Ayvad Bendi oldu. 

![Ayvad Bendi]({{site.baseurl}}/assets/images/ayvad-bendi.jpg)<br />

## 2022'de yazdıklarım

7 adet yazı hazırladığım yazma yönünden de çok verimli olmayan bir yıldı 2022.
- [Blogger Yazı ve Sayfa Bağlantıları Nasıl Otomatik Kısaltılır](https://www.zaferzent.com/2022/03/blogger-yazi-ve-sayfa-baglantilari-nasil-otomatik-kisaltilir.html)
- [J Blogger Teması](https://www.zaferzent.com/2022/03/j-blogger-temasi.html)
- [Bloğumu Taşıyorum](https://www.zaferzent.com/2022/08/blogumu-tasiyorum.html)
- [Jekyll’e Geçiş Yaptım](https://www.zaferzent.com/jekylle-gecis-yaptim)
- [Blogger’dan Jekyll’e Geçiş Süreci](https://www.zaferzent.com/bloggerdan-jekylle-gecis-sureci)
- [Huawei Watch GT2 Akıllı Saat İncelemesi](https://www.zaferzent.com/huawei-watch-gt2-akilli-saat-incelemesi)
- [Jekyll Yazıların RSS Beslemesinde Görüntülenmemesi Sorunu](https://www.zaferzent.com/jekyll-yazilarin-rss-beslemesinde-goruntulenmemesi-sorunu)


## 2022 Satın aldıklarım

**Samsung Galaxy A52** : Bilenler bilir ben aslında öyle çok telefon meraklısı, öyle telefonlara çok paralar vermeyi seven veya gerek duyan biri değilim. Temel ihtiyacımı karşılaması(ben her zaman bir telefondan temel ihtiyaçtan daha fazlasını almışımdır), yeterlidir benim için. Ocak ayında OIS özelliğine kanarak aldığım fakat gerek çok ağır ve kaba gelmesi, gerek çalıştığım işten dolayı cebimde sürekli bir de iş telefonu olduğundan, kullanamayıp eşime vermiştim. Ben daha sonra uzun zamandır aklımda olan Xiaomi Mi 9T modelini bulup aldım. Bu modele bakarkan aklımdaki diğer benzer modeller Oppo Reno ve Poco F2 Pro idi.  Eski model bir telefon olmasına rağmen çentik olmayışı(yeni nesil telefonlarda en sevmediğim görüntü) A52'ye nazaran daha ince ve daha sağlam hissiyatı vermesi beni bu modele yöneltti. 

**Huawei Watch GT2** : Daha önceleri kısa süreli bir akıllı bileklik serüveninden sonra zamanla akıllı saatlere ilgim artmıştı. Bu vesile ile bu modeli satın aldım ve saatle alakalı bir yazı paylaştım : [Huawei Watch GT2 Akıllı Saat İncelemesi](https://www.zaferzent.com/huawei-watch-gt2-akilli-saat-incelemesi) 

**Next Mediabox** :  Kullandığım TV'nin smart özelliğinde gerek uygulama desteğinin kısıtlı olması, gerek performans bakımından yetersiz kaldığı için video, dizi ve film uygulamalarını daha rahat kullanabilmek için yeni bir android tabanlı Next Mediabox modeline sahip TV box satın aldım. 

## 2022'de takip ettiklerim

M. Serdar Kuzuloğlu'nun her pazar yayınladığı teknoloji gelişmelerine dair  "Dünya Halleri" bültenini ilk gününden beri takip etmeye çalışıyorum. Takip etmek isteyenler için : [Dünya Halleri | M. Serdar Kuzuloğlu | Substack (mserdark.com)](https://bulten.mserdark.com/)

## 2022 blog geliştirmeleri, düzeltmeleri

**Jekyll'e Geçiş** : Eylül 2022 itibari ile bloğun alt yaısını Blogger'dan Jekyll'e geçirdim. 

**PWA (Progressive Web App)** : Daha önceleri keşfettiğim fakat hakkında çok fazla bilgi sahibi olmadığım PWA sistemini biraz daha araştırarak bloğuma uyguladım. PWA sayesinde Android tabanlı akıllı telefonlarda siteye Chrome tarayıcısı üzerinden erişim sağlandığında telefona bir nevi uygulama olarak yüklenmesi sağlanıyor, bu sayede blog daha hızlı ve duyarlı bir yapıya kavuşuyor. Ayrıca çevrimiçi durumdayken, yani telefon bir şekilde internete bağlı iken gezilen sayfalar önbelleğe alınıyor daha sonra çevrımdışı yani internetsiz olarak tekrar bu sayfalara erişim sağlanabiliyor. (Bu özellik bana lise yıllarında okulda internet kesildiğinde kullandığımız İnternet Explorer'ın çevrımdışı modunu hatırlattı)

**Sayfalama Hatası** : Bloğumdaki sayfalama hatasından dolayı bazı içerikler sayfalar arası geçiş yapınca atlanıyor, listelenmiyordu. Bunun nedenin ise daha önce benim kodlarla uğraşıp manuel bir sayfalama sistemi yapmamdan kaynaklı olduğunu tespit ettim. Aslında config.yml(Jekyll için bir nevi ayar dosyası) dosyası üzerinden basit bir şekilde sayfalama ve listelenecek yazı adedini ayarlamam yeterliymiş.

**Yeni 301 Yönlendirmeleri** : Bloğumdaki /p/ biçiminde başlayan bağlantılara sahip sayfaların, daha temiz ve yalın olması için 301 yönlendirmelerini yaptım. Yeni bağlantılar artık /p/iletisim.html şeklinde değil de /iletisim şeklinde oldu fakat bu yönlendirmelerin oturması arama motorları nezdinde biraz zaman alacak gibi görünüyor. Çünkü yönlendirmeleri yapmamın üzerinden neredeyse 2 aya yakın bir süre geçti ve halen bazı bağlantılar düzelmedi. Bekleyip göreceğiz.

Bu konuda yararlandığım kaynak : [How to redirect URLs on Jekyll site hosted on GitHub Pages - Super Dev Resources](https://superdevresources.com/redirects-jekyll-github-pages/#utilizing-a-redirected-layout). Bu bağlantıdaki eklentisiz olan 2.maddeye göre uygulama yaptım.

Yeni yılda daha fazla okumak, araştırmak yazmak ve yeni şeyler üretmeyi ümit ediyorum. Tabi bunların gerçekleşebilmesi izin önce sağlık ve daha sonra yeterli zamanın olmasını diliyorum.

2022 de gerçekleşemeyen veya yarıda kalan hedefler, planlar, projeler ile bitti. 2023 bizlere neler yaşatacak deneyimleyip göreceğiz.

2023'ün sağlık, mutluluk, huzur ve hayatlarımızda gerçekleştirmek istediğimiz şeylere zaman ve enerji kazandırabilecek kadar ekonomik özgürlük getirmesini diliyorum.